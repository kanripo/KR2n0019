# -*- mode: mandoku-view; -*-
#+TITLE: 絳帖平
#+DATE: 2015-08-24 22:54:26.445705
#+PROPERTY: ID KR2n0019
#+PROPERTY: BASEEDITION WYG    
#+PROPERTY: JUAN 卷四
<pb:KR2n0019_WYG_004-1a>¶
欽定四庫全書¶
　絳帖平卷四¶
　　　　　　　　　　　　　宋　姜夔　撰¶
　天¶
　　晉侍中卞壼書¶
　　　足下佳不朝北中郎上獲諸誠文墨至便在舍¶
　　　事許改愛子帋下物知此艸忽令一人見也吾¶
　　　令勅書事令不發亟付卿發便密令人房之卞¶
<pb:KR2n0019_WYG_004-1b>¶
　　　壼白¶
壺誤題作壺發便密令人房之房防古通用¶
　　晉謝發書¶
　　　晉安素自强壯且年時尚可當延遐期豈謂奄¶
　　　至於此自畢逺近二三惋愕不能已己未欲㫖¶
　　　問悲酸悒悒想不久可得還耳執筆惻感¶
晉安如陶詩殷晉安之類以上二帖語雖古而書非晉¶
置晉安郡今福州梁簡文所封¶
<pb:KR2n0019_WYG_004-2a>¶
　　宋特進王曇書¶
　　　昨復散差可然不過佳諸示所宜如更增劇恐¶
　　　難為力耳未能令遣俗有餘念故耳王曇首和¶
王曇書名昭然有一首字而王著違之劉亦不覺其非¶
釋為荅也曇首事宋文帝以太子詹事侍中卒年三十¶
七當時稱王詹事未嘗為特進也¶
　　宋中散大夫羊欣書¶
　　　三月六日欣頓首暮春感摧切割不能自勝當¶
<pb:KR2n0019_WYG_004-2b>¶
　　　奈何奈何得去六日告深慰足下復何如脚中¶
　　　日勝也吾日弊難復令自顧憂歎情想轉積執¶
　　　筆憎惋足下保愛書欲何言羊欣頓首¶
羊敬元年十二時王子敬甚知愛之夏日著新綃裙晝¶
寢子敬見之書裙數幅而去欣書本工因此彌善王僧¶
䖍評書云欣書見重一時親受子敬行書尤善正乃不¶
稱名袁昻評書云欣書似婢作夫人舉止羞澀終不似¶
真乃謂不盡力於正書也而史稱其善𨽻書何耶欣自¶
<pb:KR2n0019_WYG_004-3a>¶
有筆精帖傳于世此帖偽作謝發云執筆惻感此云執¶
筆憎惋字雖大小真行不同觀其筆勢乃一人所作耳¶
　　宋太常卿孔琳書¶
　　　日月深酷撫膺崩&KR0008;心肝分膾尋繹懊憹觸感¶
　　　隕絶孤思悒悒自郡地窮當奈何不孝奈何念¶
　　　痛悼難勝得去月二示知君所患故爾不差甚¶
　　　有幽悒熱甚比復何似想已轉佳眠食極勝也¶
　　　善將治之孤子並疾患歎具恨恨脚中轉劇近¶
<pb:KR2n0019_WYG_004-3b>¶
　　　服散未覺益惙頓何賴扶力迷甚不次孤子孔¶
　　　琳奈何頓首¶
孔琳之字彥林題欠之字㑹稽人宋太常善草𨽻此帖¶
縱逸亦可喜竇臮述書賦亦稱其𦂳速也大抵右軍以¶
前書法真自真行自行章自章草自草王子敬年十五¶
六時啟其父乃於行草之間别剏新體故當時傾慕羊¶
薄謝孔之徒一時爭效而正行之體壊矣葢行草為書¶
不惟便於揮運而不工於字但能行筆者便可為之知¶
<pb:KR2n0019_WYG_004-4a>¶
古之士不貴也自唐及今書札之壊實由於此葢縱逸¶
甚易收斂甚難人心易流冝其書之不古甚者反以學¶
古為拘良可歎也今欲觀古人正行蘭亭叙玉潤帖之¶
類是已學者當知之黄云此帖恨恨等十二字偏小葢¶
行間側坐摹帖者妄以入行耳當依本為勝予按王僧¶
䖍伎錄載漢魏樂府歌辭皆有側注也自地之間字不¶
可曉諸家作郡未是示君閒作知字雖失猶有君歎具¶
或作歎歎迷下一字不可曉恐是書字欠一筆服散黄¶
<pb:KR2n0019_WYG_004-4b>¶
作明散恐是摹失¶
　　齊侍中王僧䖍書¶
　　　臣僧䖍啟南臺御史謝憲乃堪駈使臣門義舊¶
　　　粗是所悉統内新故雜米數十萬斛實湏督切¶
　　　憲今請假在此臣欲折以統相攝庶得速辨其¶
　　　頻經督運已有前效謹以啓聞伏願聴許謹啓¶
王簡穆郎邪人書名齊代此帖雖佳亦應失真簡穆自¶
謂正書第一今觀其位置未為盡善葢自子敬以後楷¶
<pb:KR2n0019_WYG_004-5a>¶
法不古宋齊人喜效子敬行草故於正書不甚用工也¶
然簡穆特善評書言必稽古未嘗以已意定髙下又與¶
齊帝較書之優劣其言不讓亦猶子敬自稱過父當時¶
人自重書名如此¶
　　隨僧智果書¶
　　　梁武帝評書從漢末至梁有三十四人王僧䖍¶
　　　書如揚州王謝家子弟縱復不端正奕奕皆有¶
　　　一種風氣王子敬書如河朔少年皆充悦舉體¶
<pb:KR2n0019_WYG_004-5b>¶
　　　㳫拖而不可耐羊欣書似婢作夫人不堪位置¶
　　　而舉止羞澁終不以真阮研書如貴胄失品次¶
　　　不復排哭英賢王儀同書如晉安帝非不處尊¶
　　　位而都無神明殷均書如髙麗人&KR0936;浪乃不有¶
　　　意氣而姿顔自足精味徐淮南書如南岡士大¶
　　　夫徒尚風軌然不寒乞陶隠居書如吳興小兒¶
　　　未成長而骨體甚峭快吳拖書如新亭傖父一¶
　　　往似揚州人共語語便態出栁産書如深山道¶
<pb:KR2n0019_WYG_004-6a>¶
　　　士見人便欲退縮&KR0544;喜書如經綸遣士言不可¶
　　　絶王右軍書字勢䧺强如龍跳天門虎卧鳯閣¶
　　　故歴代寳之永以為訓蔡邕書骨氣洞逹爽爽¶
　　　如有神力程曠平書如鴻鵠弄翅頡頏布置初¶
　　　雲之見白日蕭思話書如舞女低&KR0398;仙人歗樹¶
　　　李鎮東書如芙蓉之出水文彩如鏤金桓𤣥書¶
　　　如快馬入陣隨人屈曲豈湏文譜范懐約真書¶
　　　有分草書無功故知簡牘非易皇象書如韻音¶
<pb:KR2n0019_WYG_004-6b>¶
　　　繞梁孤飛獨舞孔琳之書如散花空中流徽自¶
　　　得李巗之書如鏤金素月屈玉自照薄紹之書¶
　　　如龍逰在霄繾綣可愛秦獄吏程邈善大篆得¶
　　　罪始皇雲陽獄增减篆體志其名名其書曰𨽻¶
　　　也扶風&KR0544;喜後漢人不知其官善篆及𨽻篆等¶
　　　少異李斯見重一時耶鍾司徒書字有十二種¶
　　　意外巧妙絶倫多竒崔子玉書如危&KR0034;阻日孤¶
　　　松單枝邯鄲淳書應䂓入矩方圓乃成師宜官¶
<pb:KR2n0019_WYG_004-7a>¶
　　　書如鵬翔未息翩翩而自逝梁鵠書如龍威虎¶
　　　震劔拔弩張張伯英書如武帝愛道憑虚欲仙¶
　　　衛恒書如挿花舞女援鏡笑春索靖書如飄風¶
　　　忽舉鷙鳥乍飛鍾繇書如雲鶴逰天羣鴻戲海¶
　　　行間茂密實亦難過耶¶
按梁武論鍾繇書有十二意均間平直踈密損益之類¶
至唐人傳其法解釋尤詳此云鍾司徒書有十二種意¶
外巧妙絶倫多竒未知是前十二意不然則傳流之差¶
<pb:KR2n0019_WYG_004-7b>¶
以元常為司徒或司徒又自有十二種意外巧妙過其¶
父邪¶
書評乃梁武命袁昻作非武帝評也事見法書要錄據¶
此帖止有三十人而兩&KR0544;喜法書要錄云袁崧書如深¶
山道士見人便欲退縮蕭子雲書如經綸道人言不可¶
絶以此帖智果誤以袁崧為栁産子雲為&KR0544;喜也然兩¶
書所載人名數各不同¶
　　　王僧䖍　王子敬　羊欣　　阮研¶
<pb:KR2n0019_WYG_004-8a>¶
　　　王儀同　殷均　　徐淮南　陶隠居¶
　　　吳拖　　柳産　　&KR0544;喜　　王右軍¶
　　　蔡邕　　程曠平　蕭思話　李鎮東¶
　　　桓𤣥　　范懐約　皇象　　孔琳之¶
　　　李嚴之　薄紹之　程邈　　扶風&KR0544;喜¶
　　　鍾司徒　崔子玉　邯鄲淳　師宜官¶
　　　梁鵠　　張伯英　衛恒　　索靖¶
　　　鍾繇¶
<pb:KR2n0019_WYG_004-8b>¶
　　右三十三人官帖¶
　　　王僧䖍　王子敬　羊欣　　阮研¶
　　　王儀同　殷均　　徐淮南　陶隠居¶
　　　吳拖　　袁崧　　蕭子雲　崔子玉¶
　　　師宜官　韋誕　　蔡邕　　皇象¶
　　　張伯英　索靖　　梁鵠　　鍾司徒¶
　　　衛恒　　孟光錄　李斯　　鍾繇¶
　　　逸少　　蕭思話　薄紹之¶
<pb:KR2n0019_WYG_004-9a>¶
　　右二十七人法書要錄¶
其他尚多牴牾世無善本可校按智果智永同是辨才¶
弟子果得右軍骨永得右軍肉皆以能書名永書固為¶
妙絶果書如此未為髙古也黄云此字局(闕/)天然少疑¶
非智果案梁武帝蔵鍾張二王書至多嘗使虞龢陶隠¶
居輩訂證不獨袁昻也¶
　　隋朝法帖¶
　　　皇帝敬問婺州䨇林寺慧則法師朕尊崇聖教¶
<pb:KR2n0019_WYG_004-9b>¶
　　　重興三寳欲使一切生靈咸蒙福力法師捨離¶
　　　塵俗投志法門専心講誦宣揚妙典精誠如此¶
　　　深副朕懐既利益羣生當不辭勞也猶寒道體¶
　　　如宜令遣使人指宣往意¶
隋朝帖當是吏筆簿有吏氣予嘗見唐吏筆亦如此¶
　　宋儋書¶
　　　自一接拜情同弟兄沈吟緬懐固非小子之所¶
　　　勤及也榮質前謝恐乖昔賢共弊之道晦事勿¶
<pb:KR2n0019_WYG_004-10a>¶
　　　語且絶詩人匪報之實遲回循軀偭俛未已殆¶
　　　將有辰矣足下多可不怪髙情内含如筠斯清¶
　　　比蕙又暢儋不以感氣厚而修詐自廣不以撫¶
　　　已多而私頌作徳未致力謝馳懐宣書何陳萬¶
　　　一也悚息今秋盡野外草木變衰長郊蕭條風¶
　　　物凄𦂳清都久客莫復相親足下退食公庭&KR0008;¶
　　　罷私室櫛沐晞景収視解聴足念嵗華不待厭¶
　　　倦為旅之士哉頃者釀王初令絃&KR0093;正調竟欲¶
<pb:KR2n0019_WYG_004-10b>¶
　　　左攜鄭君幽指藥妙右對董叟髙談道微情酣¶
　　　世忘浩𤣥塵粃思足下能順試實其事為如何¶
　　　哉時聞真聲迥聞笙鶴此復異于人境耳或以¶
　　　息宴可以嘯歌久不閒然期今日之事也倚候¶
　　　騎氣自豫光臨幸甚謹馳疏不得一一宋儋白¶
案竇臮述書賦云宋儋李璆擅美中州李師王而意淺¶
宋效鍾而體疏注云儋字蔵諸廣平人髙尚不仕書作¶
鍾體而側戾放縱黄氏深不取其書以為但作側戾殊¶
<pb:KR2n0019_WYG_004-11a>¶
失天勢東坡山谷殊不喜其文乃云其人不解此狡獪¶
書便不足觀前輩之去取不同如此然而譬之查梨橘¶
柚終不可棄也¶
　¶
　¶
　¶
　¶
　¶
<pb:KR2n0019_WYG_004-11b>¶
　¶
　¶
　¶
　¶
　¶
　¶
　¶
　絳帖平卷四¶
